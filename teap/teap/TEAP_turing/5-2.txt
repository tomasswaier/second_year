Úloha 5-2 (2b)

Riešiť úlohu

Jakubko sa hral s kockami. Na každej kocke je nakreslená šípka doľava
(označujeme <) alebo šípka doprava (označujeme >). Nepárny počet kociek
s nejakými šípkami je rozostavených do radu vedľa seba. Jakubko sa hrá
nasledovnú hru, vyberie si kocku, ktorá nie je na kraji a zoberie z radu
vybranú kocku a susednú kocku na ktorú vybraná kocka ukazuje. Následne
Jakubko kocky prisunie k sebe, aby nezostala v rade medzera. Tento
proces opakuje, až kým nezostane len jedna kocka. Otázka je, ktorá kocka
(v pôvodnom poradí) môže byť posledná.

Štandardný vstup môže obsahovať zápisy viacerých úloh. Každý zápis
obsahuje reťazec dĺžky najviac 49, obsahujúci nepárny počet znamienok
väčší a menší. Pre každé zadanie úlohy na vstupe vypíšte na štandardný
výstup jeden riadok obsahujúci reťazec zložený z bodiek (znak .) a
malých písmen o (znak o). Písmeno o znamená, že príslušná kocka môže byť
niekedy posledná v odoberaní. Ak nemôže byť posledná, napíšte znak
bodky.

Ukážka vstupu:

    <<<<>
    >>><<
    >>><<<>>>>><<<>

Výstup pre ukážkový vstup:

    ....o
    o...o
    o.....o.o.....o

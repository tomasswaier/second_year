Úloha 8-1 (3b)

Riešiť úlohu

Jakubko oslavuje narodeniny a na oslavu chce pozvať všetkých svojich
kamarátov zo všetkých krúžkov, ktoré navštevuje. Kamarátov chce usadiť k
stolom tak, aby sa nestalo, že pri jednom stole sedia dvaja (alebo
viacerí) kamaráti z rovnakého krúžku. Pomôžte Jakubkovi rozhodnúť, či
také usadenie všetkých kamarátov k stolom existuje.

Na štandardnom vstupe bude viacero scenárov za sebou. Každý scenár
obsahuje najskôr dve čísla N (1 <= N <= 100) počet krúžkov, ktoré
Jakubko navštevuje, a M (1 <= M <= 100) počet stolov, ktoré má Jakubko
na oslave k dispozícií. Nasleduje N čísel Ni (1 <= Ni <= 100) počet
kamarátov z i-teho krúžku, a M čísel Mj (2 <= Mj <= 100) počet miest pri
j-tom stole. Jakubko pri stole nesedí.

Pre každý scenár na štandardný výstup vypíšte 1, ak také rozsadenie
všetkých kamarátov k stolom existuje, inak vypíšte 0.

Ukážka vstupu:

    4 5 
    4 5 3 5 
    3 5 2 6 4 
    4 5 
    4 5 3 5 
    3 5 2 6 3

Výstup pre ukážkový vstup:

    1
    0

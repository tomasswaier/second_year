Úloha 6-2 (2b)

Riešiť úlohu

"Šibi, šibi, šibáky, išli ujec na raky. Raky štípu, pichá jež, naše
prúty musia tiež..." Jakubko by chcel na Veľkonočný pondelok navštíviť
všetky svoje kamarátky v meste. Mesto si môžeme predstaviť ako N domov,
v domčeku č.1 býva Jakubko a v každom z ostatných domov býva jedna
kamarátka. Jakubko sa medzi domami presúva na kolobežke a chcel by sa čo
najmenej nakolobežkovať, aby mu zostali ešte sily na básničky... Zároveň
chce navštíviť všetky kamarátky, ale okolo/do každého domu chce ísť
práve raz. Napíšte program, ktorý najde najmenej náročnú cestu z domčeka
1 takú, že navštívi všetky domčeky práve raz, a skončí v ľubovoľnom
domčeku. Jakubko nechce okolo toho istého domčeku prechádzať viackrát.
Ak existuje viacero rovnako náročných ciest, nájdite takú, v ktorej
čísla skôr navštívených domov sú čo najmenšie.

Na vstupe je najskôr počet domov v meste N, a potom matica N x N čísel,
kde v i-tom riadku a j-tom stĺpci sa nachádza číslo, reprezentujúce
námahu presunu z i-teho domčeka do j-teho domčeka. Na výstup napíšte
celkovú vynaloženú námahu na navštívenie všetkých kamarátiek ako aj
postupnosť, v akej by mal kamarátky navštevovať, aby dosiahol túto
námahu.

Ukážka vstupu:

    5
    1 5 3 2 3
    6 4 9 2 5
    6 2 4 5 6
    1 3 4 5 6
    4 5 6 7 8

Výstup pre ukážkový vstup:

    13
    1 3 2 4 5

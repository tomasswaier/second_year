Úloha 4-2 (2b)

Riešiť úlohu

Jakubko sa začal učiť cudzie jazyky. Páči sa mu keď objaví nejaké nové
komplikované slovo, ktoré obsahuje aspoň 3 samohlásky za sebou, alebo 5
spoluhlások za sebou. Rozhodol sa, že sa pôjde zdokonaliť v cudzích
jazykoch na výlet do zahraničia. Pomôžte mu naplánovať trasu výletu tak,
aby mal príležitosť vidieť čo najviac komplikovaných slov.

Zohnali ste si fotky viacerých miest, ktoré by Jakubko mohol navštíviť.
Na vstupe je niekoľko cudzích slov, ktoré vidíte na fotkách, každé na
samostatnom riadku. Niektoré slová však nevidieť celé, lebo vo výhľade
niečo prekáža. Každé slovo môže pozostávať z veľkých písmien anglickej
abecedy a otáznikov, ktoré vyjadrujú, že na fotke nevidieť dané písmeno
slova. Maximálna dĺžka slova je 50 znakov.

Na výstup vypíšte paci ak sa Jakubkovi dané slovo určite bude páčiť,
nepaci ak sa mu určite nebude páčiť a neviem ak sa to nedá s istotou
určiť.

Poznámka: Kľúčom k riešeniu je uvažovanie, aké znaky dosadiť za ? vo
vstupe. Uvedomme si, že za každý otáznik môžeme dosadiť alebo samohlásku
alebo spoluhlásku, no ale potom vzhľadom na okolité písmenká je možné,
že už nutne vznikne postupnosť troch samohlások alebo piatich
spoluhlások, a teda sa takéto cudzie slovo bude Jakubkovi určite páčiť.
Niekedy to nemusí byť jednoznačné (neviem), alebo sa to určite nedá
takto dosadiť (nepaci).

Ukážka vstupu:

    ZPRPR
    TEAP
    ???

Výstup pre ukážkový vstup:

    paci
    nepaci
    neviem

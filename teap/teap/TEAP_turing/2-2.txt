Úloha 2-2 (2b)

Riešiť úlohu

Jakubko sa učí sčitovať. Pre daný reťazec číslic určite koľko najmenej
znamienok sčítania je potrebné do reťazca vložiť, aby výsledný výraz mal
nejaký konkrétny súčet. Napr. ak chceme pre reťazec 303 dosiahnuť súčet
6, tak stačí vložiť jedno znamienko sčítania (3+03=6).

Vstup: Štandardný vstup môže obsahovať zápisy viacerých úloh. Každý
zápis obsahuje reťazec čísel obsahujúci najviac 10 znakov a súčet, ktorý
chceme dosiahnuť, oddelené medzerou.

Výstup: Pre každé zadanie úlohy na vstupe vypíšte na štandardný výstup
jeden riadok obsahujúci jedno číslo -- najmenší počet znamienok
sčítania, ktoré je nutné do reťazca na vstupe vložiť, aby výsledný výraz
mal požadovaný súčet. Ak nie je možné súčet dosiahnuť, vypíšte
IMPOSSIBLE

Ukážka vstupu:

    999 27
    101 2
    999 100

Výstup pre ukážkový vstup:

    2
    1
    IMPOSSIBLE

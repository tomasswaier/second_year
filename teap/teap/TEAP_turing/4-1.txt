Úloha 4-1 (2b)

Riešiť úlohu

Keď minule Jakubko nemohol zaspať, zobral si papier a začal si kresliť
kopčeky.

Prvý riadok vstupu obsahuje číslo N (1 ≤ N ≤ 20) vyjadrujúce počet úloh.
Každá úloha pozostáva z riadku obsahujúceho dve celé čísla D (2 ≤ D ≤
5000) a V (1 ≤ V ≤ 200).

Výstup bude obsahovať N riadkov, pre každú úlohu jeden. Obsahovať budú
počet rôznych kopcov majúcich šírku D metrov a výšku presne V metrov.
Kopec pozostáva len z troch možných úsekov: stúpanie široké 1 meter a
vysoké 1 meter, klesanie široké 1 meter a vysoké 1 meter a rovinka
široká 1 meter. Jednotlivé úseky musia na seba nadväzovať, výška nesmie
presiahnuť V metrov, na začiatku a na konci musí mať kopec nulovú výšku
a nikde inde nesmie byť výška ≤ 0 (takže kopec napríklad nemôže začínať
alebo končiť rovinkou).

Keďže takých kopcov môže byť veľmi veľa, vypíšte počet kopcov ako zvyšok
po delení číslom 100 000 007.

Ukážka vstupu:

    2
    6 2
    30 5

Výstup pre ukážkový vstup:

    7
    11640085

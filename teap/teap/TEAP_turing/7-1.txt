Úloha 7-1 (3b)

Riešiť úlohu

Jakubkovi sa snívalo, že tancoval na plese. Na plese bolo N chlapcov a M
dievčat. Pre správne zaplnenie parketu je potrebné ich prideliť do
presne K párov. Toto však nie je úplne ľahké, pretože niektoré deti
nemôžu tancovať s niektorými, kvôli rozdielnosti vo výške, tanečnej
zručnosti príp. znalosti programovania. Jakubkovi sa ešte prisnil počet
možností, koľkými je možné deti takto rozdeliť, nestihol si to však
zapamätať. Napíšte program, ktorý vypočíta toto číslo.

Na štandardnom vstupe bude viacero vstupov, každý vstup obsahuje najskôr
číslo K (do 10), potom čísla N (počet chlapcov do 10) a M (počet dievčat
do 10), a potom N riadkov každý s M znakmi Y (áno) alebo N (nie), podľa
toho či i-ty chlapec môže tancovať s j-tym dievčaťom. Pre každý vstup
výpište jeden riadok obsahujúci jedno číslo počet rôznych priradení detí
tak, že na parkete tancuje presne K párov, ktoré spolu môžu tancovať.

Ukážka vstupu:

    3
    3 4
    YYYY
    YYYY
    YYYY
    3
    3 4
    YYNN
    NYYN
    NNYY
    3
    6 6
    YYNNNN
    NYYNNN
    NNYYNN
    NNNYYN
    NNNNYY
    YNNNNY

Výstup pre ukážkový vstup:

    24
    4
    112
